Preassadieđáhus ● Præssadiededibme ● Pressemelding
Biejvve: 13.06.2005
Kontáktaalmasj: 
Prosjæktaåvddåålmåj Sjur Nørstebø Moshagen, tel. mob. +358 50 56 34 319	


PRM: Sámedigge rahpá sijddasijdov Divvun-prosjeavta diehti

Sámedigge bijaj jahkebiele rájes jåhtuj prosjeavta manna le ájggomus
dahkat sáme korrektuvrranævvojt. Prosjækta, mij gåhtjoduvvá Divvun,
rahpá dálla ietjas sijddasijdov, manna le álmmolasj diedo ja ienep
prosjevta sissŋálasj diedo. 

Sijddasijdo vásstedi vuodogatjálvisá prosjevta birra, nåv gå áiggeplána,
åvddånime ja geahttjalamgiehtojt birra, ja galggá liehket ávkkálasj
diehtogálldo gajkka berustiddjijda.

Divvun-prosjeakta adná ållo rabás vuodokåda ietjas bargon, ja galggá aj
dibddet nævvojt liehket sajij rabás vuodokådan nåv guhkev gå máhttelis.
Dakkir prinsijpa milta prosjækta ij dåssjå val bija álmmolasj diedojt
sijddasijdojda, valla vargga gajkka dokumentasjåvnå aj, mij gullu bargguj.
Berustiddje oadtju navti bv. tjuovvu bargov vahkos vahkkuj.

Divvun.no álmmolasj sijdo galggi liehket moattelágátja, ja le gajkka
potensiella addnijda diehti gajkka Nuorttarijkajn. Prosjevta sissŋálasj
sijdo le ienemus ieŋŋgisgiellaj. Giellateknoprosjevta e ruvkku diedet
ietjasa sissŋálasj dokumentasjåvnå. Diededibme danen dahká ahte unna
giellasebrudagatjijn, gejna le miella bidjat jåhtuj ietjasa
giellateknoprosjevtajt, le ållo buorep máhttelisvuohta dálla gå åvddål.

Prosjækta ájgu dahkat vuostasj geahttjalamgiehtov stávimkontrållås
jahkemålssoma bájke. Dat sjaddá nuorttasáme stávimkontrållå.

Ådå prosjæktasijdojn le álmmolasj rahpam gasskavahko 22.06.05
d. 12.00 Árrama julevsáme guovddátjin, Ájluovtan.
