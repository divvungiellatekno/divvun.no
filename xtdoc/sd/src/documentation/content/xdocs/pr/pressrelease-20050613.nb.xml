Preassadieđáhus ● Præssadiededibme ● Pressemelding
Beaivi/Biejvve/Dato: 13.06.2005	Min čuj./Vår ref.: 
Gulahallanolmmoš/Kontáktaalmasj/Kontaktperson: 
Prosjektleder Sjur Nørstebø Moshagen, tel. mob. +358 50 56 34 319	



PRM: Sametinget åpner webbside for Divvun-prosjektet

Sametinget startet for omtrent et halvt år siden et prosjekt for å utvikle samiske korrekturverktøy. Prosjektet, kalt Divvun, lanserer nå sin egen nettside med både publikumsinformasjon og mer prosjektintern informasjon.

Nettsidene vil gi svar på grunnleggende spørsmål om prosjektet, slik som tidtabell, fremdrift og tilgang til testversjoner, og vil være en nyttig kilde til informasjon for alle interesserte.

Divvun-prosjektet bruker mye åpen kildekode i arbeidet, og vil selv la de utviklede ressursene være tilgjengelig som åpen kildekode så langt mulig. I samsvar med slike prinsipp legger prosjektet ut ikke bare publikumsinformasjon, men i prinsipp all dokumentasjon knyttet til prosjektet. Interesserte personer kan på denne måten bl.a. følge arbeidet fra uke til uke.

Publikumssidene til divvun.no vil være flerspråklige, og rette seg mot alle potensielle brukere i hele Norden. De prosjektinterne sidene er i hovedsak på engelsk. Det hører med til sjeldenhetene at et språkteknologisk prosjekt publiserer den interne dokumentasjonen sin. Dagens offentliggjøring vil dermed innebære at små språksamfunn som vil starte opp egne språkteknologiske prosjekter nå vil ha et langt bedre utgangspunkt enn tidligere.

Prosjektet planlegger å gjøre en aller første testversjon av en nordsamisk stavekontroll tilgjengelig rundt årsskiftet.

Det nye prosjektnettsteded har offisiell åpning onsdag 22.06.05 kl 12.00 på Árran julevsáme guovddásj, Drag.
