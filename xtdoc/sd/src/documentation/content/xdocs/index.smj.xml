<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Divvun - sáme korrektuvrranævvo</title>

    <authors>
      <person email="sjur.moshagen@samediggi.no" name="Sjur N. Moshagen" />
    </authors>
  </header>

  <body>
    <section>
      <title>Mij le Divvun?</title>

      <p>Divvun le prosjækta mij gullu vuona sámediggáj. Prosjevta ulmme le
      dahkat sámegiela korrektuvrraprográmmav. Dálla álgon sjaddá nuorttasáme
      stávimkontrållå ja báhkojuohkem ja julevsáme stávimkontrållå - dán
      prioriterima duoge birra manná ienebut låhkåt <a
      href="sma-background.nb.html">dánna</a>. Nævvojt galggá mannat adnet
      Windows:an, Linux:an ja Mac:an ájnnasamos kontorprográmmajn.</p>
    </section>

    <section>
      <title>Duohke</title>

      <p>Prosjækta álgon sulástuvaj ja de bijaduváj jåhtui Sámedikki sávadisá
      milta vaddet sámegielagijda ja ietjájda ma sihti tjállet sámev dajt
      sæmmá nævvojt degu dárogielagijn le. Ájnasik dát le buorre dajna gå le
      ållo sámegielaga ma ælla oahppam tjállet sámegiellaj. Danen prosjækta le
      oasse strategijas nannit sámegielav, ja lasedit sámegiela anov
      tjállemgiellan.</p>

      <p>Prosjevtav finasieriji <em>Sámedigge</em>, <em>Kommuvnna- ja
      guovlodepartemæntta, Åhpádus- ja åtsådusdepartemæntta</em> ja
      <em>Kultur- ja girkkodepartemæntta</em>.</p>

      <p>Mij ájggop dahkat korrektuvrraprográmmajt ma hiehpi sámegiellaj nåvgå
      tjáleduvvá Vuonan, Svierjin ja Suoman. Danen gå prosjækta tjadáduvvá
      ållo vuona prosjæktan, de gánnu gárves prográmmajn dát ælvvu, valla mij
      geahttjalip dahkat dajt nåv ahte gajka máhtti adnet dajt.</p>
    </section>

    <section>
      <title>Orgániserim</title>

      <p>Prosjækta le Sámedikki giellaåssudagá vuolen. Prosjevtan le ietjas
      stivrra manna le sebrulattja Sámedikkes, departementajs ja Råmså
      universitehtas.</p>

      <p>Prosjevta konkrehtalasj bargo dahki vihtta almatja:</p>

      <ul>
        <li>Børre Gaup (prosjæktaviehkediddje, borre dablle gaup bárvakállfá
        samediggi dablle no)</li>

        <li>Sjur N. Moshagen (prosjevta åvddåålmåj, sjur dablle moshagen
        bárvakállfá samediggi dablle no)</li>

        <li>Thomas Omma (lingvistta, thomas dablle omma bárvakállfá samediggi
        dablle no)</li>

        <li>Maaren Palismaa (lingvistta, maren dablle palismaa bárvakállfá
        samediggi dablle no)</li>

        <li>Tomi Pieski (programmerar, tomi dablle pieski bárvakállfá
        samediggi dablle no)</li>
      </ul>

      <p>Prosjevta vuodo le barggo mij le dagáduvvam Råmså universitehtan, ja
      prosjevtan ja Råmså universitehta giellatekno birrásin le lahka ja
      fertbæjvvásasj væhkkálak barggo, nåv lahka ahte miján le aktásasj
      infrastuktuvrra (gtj. liŋka "<a href="http://giellatekno.uit.no">Sami
      disamb.</a> " badjelin).</p>
    </section>

    <section>
      <title>Gárves korrektuvrranævvo</title>

      <p>Gå prosjækta le gárves ragátmáno 2007, galggi gárves
      korrektuvrranævvojt mannat nåvkå viedtjat prosjevta sijddasijdojs
      installerimprográmma hámen, mij álkket tsåggå nævvojt dátorij. Nævvo
      galggi liehket sæmmilágátja degu dáŋga lágásj nævvo ietjá gielaj diehti.
      Sámedigge ja Råmså universitehta anodi rievtesvuodajt ienemus åsijda
      prográmmajs, valla dibddi gajkajt, ma sihti, adnet prográmmajt ja
      prográmmaj vuodokådajt nåvkå (lohpe vuodokådajda ij guoska åsijda majna
      le æjgáda juo åvddålattjan).</p>

      <p>Lissta gárves prográmmajn lej prosjevta johtujbidjamájge dákkir:</p>

      <table>
        <caption>Lissta sulástuvvam dahkusijs</caption>

        <tr>
          <th>Prográmma/OS</th>

          <th>Stávimkontrållå</th>

          <th>Báhkojuohkem</th>
        </tr>

        <tr>
          <td>MS Office/Win</td>

          <td>x</td>

          <td>x</td>
        </tr>

        <tr>
          <td>MS Office/Mac</td>

          <td>x</td>

          <td>x</td>
        </tr>

        <tr>
          <td>OpenOffice/Win</td>

          <td>x</td>

          <td>?</td>
        </tr>

        <tr>
          <td>OpenOffice/Mac</td>

          <td>x</td>

          <td>?</td>
        </tr>

        <tr>
          <td>OpenOffice/Linux</td>

          <td>x</td>

          <td>?</td>
        </tr>

        <tr>
          <td>InDesign CS</td>

          <td>-</td>

          <td>x</td>
        </tr>

        <tr>
          <td>Aspell (Win/Mac/Linux)</td>

          <td>x</td>

          <td></td>
        </tr>
      </table>

      <p></p>

      <p>Dát lista máhttep duollit binnásj prosjevta ájge, valla ep doajvo
      sjaddat stuor rievddadusa.</p>

      <p>Prosjækta galggá fállat árra gæhttjalamgiehtojt (nåv gåhtjoduvvam
      alfa- ja betagiehtojt) berustiddjijda (betageahttjaliddjijda). Gå
      vuostasj geahttjalamgiehtto le sajij mij bidjap ienep diedojt
      gæhttjalime ja ano birra sijddasijdojda. Dárkkelap plána ájnas åledusaj
      umass giehtojda gávnnu <a href="timetable.smj.html">dánna</a>, ja ienep
      diedo gåk barggo dagáduvvá gávnnu <a href="howmake.smj.html">dánna</a>.
      Gehtja aj maŋemus oasev, gånnå le buorre liŋka.</p>
    </section>

    <section>
      <title>Prosjevta giellapolitihkka</title>

      <p>Prosjækta le moattegielak, ja nåv aj dokumentasjuvnna mav mij
      tjállep, gtj. <a href="lang-policy.smj.html">prosjevta
      giellapolitijkka</a></p>

      <p>Prosjevtan ij le ietjanis politihkka sáme tjállemgiela normerima
      hárráj, ja tjuovvu gajk mierredusajt giellanormerijiddje orgánajs. Gå
      mij adnep ahte normerim ij le tjielgas, mij ádnop tjielgadimev dájs
      orgánajs.</p>
    </section>

    <section>
      <title>Buorre liŋka</title>

      <ul>
        <li><a href="mailto:divvun ved samediggi punkt no">E-post
        prosjæktaj</a></li>

        <li><a href="">Aspell</a></li>

        <li><a href="">OpenOffice</a></li>

        <li><a href="">Xerox FST-verktøy</a></li>
      </ul>

      <p class="last_modified">Last modified: $Date$, by
      $Author$</p>
    </section>
  </body>
</document>