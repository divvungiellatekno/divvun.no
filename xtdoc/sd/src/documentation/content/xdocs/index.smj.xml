<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Divvun - sáme divudimnævvo</title>

    <authors>
      <person email="sjur.moshagen@samediggi.no" name="Sjur N. Moshagen" />
    </authors>
  </header>

  <body>
    <section>
      <title>Mij la Divvun?</title>

      <p>Divvun le prosjækta mij gullu Vuona Sámediggáj. Prosjevta ulmme le
      dahkat sámegiela divvomprográmmav. Dálla álgon sjaddá nuorttasáme
      stávimkontrållå ja báhkojuohkem ja julevsáme stávimkontrållå - dát
      vuorodimes máhttá ienebut låhkåt <a
      href="sma-background.nb.html">dánna</a>. Nævvojt galggá máhttet adnet
      Windows:a, Linux:a ja Mac:a dábálamos kontåvrråprográmmajn.</p>
    </section>

    <section>
      <title>Duohke</title>

      <p>Prosjækta pláneriduváj vuostak, ja de biejaduváj jåhtui Sámedikki
      sávadusá milta vaddet sæmmi nævvojt sámegielagijda ja iehtjájda gudi
      sihti tjállet sámegiellaj degu ma le dárogielagijn. Dát la sierraláhkáj
      ájnas dajna gå li ållo sámegielaga gudi ælla oahppam tjállet
      sámegiellaj. Prosjækta le dan diehti oasse strategijas nannit
      sámegielav, ja lasedit sámegiela anov tjállemgiellan.</p>

      <p>Prosjevtav biednigahtti <em>Sámedigge</em>, <em>Suohkan- ja
      guovlodepartemæntta, Åhpadus- ja guorahallamdepartemæntta</em> ja
      <em>Kultuvrra- ja girkkodepartemæntta</em>, ja gárvves nævo galggi
      máhttet andeuvvat gájkajs gudi tjálli sámegiellaj.</p>

      <p>Mij ájggop dahkat korrektuvrraprográmmajt ma hiehpi sámegiellaj gåktu
      sámegiella aneduvvá Vuonan, Svierjin ja Suoman. Danen gå prosjækta
      tjadáduvvá tjielgga Vuona prosjæktan, de ihkap vuojnnu dat gárves
      prográmmajn, valla mij gæhttjalip dahkat dajt nåvti vaj gájka máhtti
      adnet dajt.</p>
    </section>

    <section>
      <title>Orgániserim</title>

      <p>Prosjækta gullu Sámedikki giellaåssudahkij. Prosjevtan le ietjas
      stivrra gånnå li sebrulattja Sámedikkes, departementajs ja Råmså
      universitehtas.</p>

      <p>Vidás barggi dájna prosjevtajn:</p>

      <ul>
        <li>Børre Gaup (prosjæktaviehkediddje, borre tjuorgga gaup siejbek-a
        samediggi tjuorgga no)</li>

        <li>Sjur N. Moshagen (prosjevta jådediddje, sjur tjuorgga moshagen
        siejbek-a samediggi tjuorgga no)</li>

        <li>Thomas Omma (lingvistta, thomas tjuorgga omma siejbek-a samediggi
        tjuorgga no)</li>

        <li>Maaren Palismaa (lingvistta, maren tjuorgga palismaa siejbek-a
        samediggi tjuorgga no)</li>

        <li>Tomi Pieski (programmerár, tomi tjuorgga pieski siejbek-a
        samediggi tjuorgga no)</li>
      </ul>

      <p>Prosjevta vuodo le barggo mij le dagádum Råmså universitehtan, ja
      prosjevtan ja Råmså universitehta giellateknologalasj birrasin le lahka
      aktanbarggo bæjválattjat, miján le aktásasj infrastuktuvrra (gehtja
      sválldasav "<a href="http://giellatekno.uit.no">Sámi disamb. proj.</a> "
      badjelin).</p>
    </section>

    <section>
      <title>Gárves korrektuvrranævvo</title>

      <p>Gå prosjækta le gárves ragátmáno 2007, de galggá dåhkkit gárves
      korrektuvrranævvojt nåvkå viedtjat prosjevta sijddasijdojs
      installerimprográmma hámen, mij álkkes láhkáj biedjá nævvojt
      dáhtámásjijnnaj. Nævvo doajmmi sæmmiláhkáj degu dakkir nævvo ietjá
      gielajn. Sámedigge ja Råmså universitehta anodi rievtesvuodajt ienemus
      åsijda prográmmajs, valla dibddi gájkajt, gudi sihti, adnet prográmmajt
      ja prográmmaj vuodokåvdåjt nåvkå (loahpe vuodokåvdåjda ij guoska åsijda
      majna li juo æjgáda).</p>

      <p>Lissta gárves prográmmaj lij návti gå prosjækta álgeduváj :</p>

      <table>
        <caption>Planeridum båhtusa</caption>

        <tr>
          <th>Prográmma/OS</th>

          <th>Stávimkontrållå</th>

          <th>Báhkojuohkem</th>
        </tr>

        <tr>
          <td>MS Office/Win</td>

          <td>x</td>

          <td>x</td>
        </tr>

        <tr>
          <td>MS Office/Mac</td>

          <td>x</td>

          <td>x</td>
        </tr>

        <tr>
          <td>OpenOffice/Win</td>

          <td>x</td>

          <td>?</td>
        </tr>

        <tr>
          <td>OpenOffice/Mac</td>

          <td>x</td>

          <td>?</td>
        </tr>

        <tr>
          <td>OpenOffice/Linux</td>

          <td>x</td>

          <td>?</td>
        </tr>

        <tr>
          <td>InDesign CS</td>

          <td>-</td>

          <td>x</td>
        </tr>

        <tr>
          <td>Aspell (Win/Mac/Linux)</td>

          <td>x</td>

          <td></td>
        </tr>
      </table>

      <p></p>

      <p>Prosjæktaájge soajtti sjaddat rievddadusá, valla doajvvop e sjatta
      stuoráp rievddadusá.</p>

      <p>Prosjækta galggá fállat árra gæhttjalamversjåvnåjt (gåhtjodum alfa-
      ja betaversjåvnnån) gejda sihti (betageahttjaliddjijda). Gå vuostasj
      geahttjalamversjåvnnå le gárves mij fállap ienep diedojt gæhttjalime ja
      ano birra. Dárkkelap plána ájnas ulmij sierra versjåvnåj hárráj gávnnuj
      <a href="timetable.smj.html">dánna</a>, ja niján li aj <a
      href="howmake.smj.html">dánna</a> ienep diedo gåktu barggo dagáduvvá .
      Gehtja aj maŋemus oasev ávkkás sválldasij.</p>
    </section>

    <section>
      <title>Prosjevta giellapolitihkka</title>

      <p>Prosjækta le moattegielak, ja nåv aj dokumentasjåvnnå mav mij
      tjállep, buohtastahte <a href="lang-policy.smj.html">prosjevta
      giellapolitijkka</a></p>

      <p>Prosjevtan ij le ietjanis politihkka sáme tjállemgiela normerima
      hárráj, ja tjuovvu gájkka mærredusájt giellanormerijiddje orgánajs, ma
      gielav normeriji. Gå normerim ij le tjielgas mijá mielas, de ádnop
      tjielgadusájt dájs orgánajs.</p>
    </section>

    <section>
      <title>Ávkkás sválldasa</title>

      <ul>
        <li><a href="mailto:divvun ved samediggi punkt no">E-post
        prosjæktaj</a></li>

        <li><a href="">Aspell</a></li>

        <li><a href="">OpenOffice</a></li>

        <li><a href="">Xerox FST-verktøy</a></li>
      </ul>

      <p class="last_modified">Last modified: $Date$, by
      $Author$</p>
    </section>
  </body>
</document>