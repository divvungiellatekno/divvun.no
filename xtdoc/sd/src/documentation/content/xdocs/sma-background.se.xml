<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Máttasámegielat čállindárkkisteapmi</title>

    <authors>
      <person email="trond.trosterud@hum.uit.no" name="Trond Trosterud" />
    </authors>
  </header>

  <body>
    <p>Dette dokumentet på <a href="sma-background.nb.html">norsk</a>.</p>

    <section>
      <title>Ovdahistorjá</title>

      <p>Álgovuolggálaš plána  <em>divvun.no</em> ovddas lei ráhkadit čállindárkkistánreaidduit golmma gielaid várás, dávvi-, julev- ja máttasámegillii. Plánenáigodagas guđiimet liikká máttasámegiela olggobeallái, dáid sivaid dihte:</p>

      <ol>
        <li>Go divvun-prográmma álggahuvvui de ledje davvi- ja julevsámegielat analisáhtorat gárvvis, muhto ii máttasámegielat analisáhtor (maid Sjur N. Moshagen ja Trond Trosterud leaba ráhkadan).<ul>
            <li>UiTø:as ii lean máttasámegielat sátnelistu, mas leat doarvái grámmatihkalaš dieđut, elektruvnnalaš hámis. Jus ii gávdno analisáhtorii dákkár listtu, de dat lea dušše čájehanprográmma, maid ii sáhte geavahit praktihkalaččat.</li>

            <li>Máttasámegielat grámmatihkain mat gávdnojit eai leat doarvái vuđolaš dieđuid ráhkadit buori analisáhtoriid. Dárbbašuvvo eanet vuođđodutkan ovdalgo leat doarvái buori dieđut máttasámegielat grámmatihkas.</li>
          </ul></li>

        <li>Dutkanráđđi hilggui Romssa universitehta giellateknologiijaprošeavtta ohcama bargat viidáseapput máttasámi analisáhtoriin, dannego dutkanráđi anii dan dehálebbon joatkkit barggu davvi- ja julevsámegielain, gos vuođđostruktuvra juo gávdnui.</li>
      </ol>

      <p>Dannego máttasámegielat analisáhtor ii lean gárvvis, ja lei eahpesihkkar man ollu bargu lea dan gárvvistit, de Sámediggi ii sáhttán váldit máttasámegiela fárrui divvun-prošektii dán háve, muhto atná dan dehálažžan oažžogoahttit dan barggu johtui, gč. boahtte teakstabihtás.</p>
    </section>

    <section>
      <title>Boahtteáiggi plánat máttasámegiela várás</title>

      <p>Sihke Sámedikki ja Romssa universitehta mielas lea miellagiddevaš bargat máttasámegielat giellateknologiijain. Vai oažžogaohtit dán barggu johtui, de dát eavttut fertet leat čielggaduvvon:</p>

      <ol>
        <li>Prošeavttas ferte leat vejolašvuohta geavahit máttasámegielat elektruvnnalaš sátnelisttu, mas leat doarvái grámmatihkalaš dieđut</li>

        <li>Dárbbašuvvo eanet dieđuid máttasámegielat grámmatihkas, várra ođđa referánsagrámmatihkka. Ovdamearka dihte váilot dieđut adjektiivasojaheami birra ja mo loatnasánit gieđahuvvot.</li>

        <li>Giinu ferte buoridit dálá máttasámegielat <a
        href="http://giellatekno.uit.no/a-sma.html">analisáhtora</a> ja <a
        href="http://giellatekno.uit.no/g-sma.html">generáhtora</a> ollislaš automáhtii (otne dat gokčá dušše substantiivasojaheami ja moadde smávit sátneluohkáid). Dán barggu sáhttá ovdamearka dihte dahkat Romssa universitehta bokte, ovttas máttasámegielat lingvisttaiguin.</li>

        <li>Dan maŋŋá sáhttá Sámedikki divvun-prošeakta, ovttas máttasámegielat giellalávdegottiin, ráhkadišgoahtit analisáhtora čállindárkkistanprográmmii.</li>
      </ol>

       <section>
      <title>Eará sámegielat</title>
<p>Dán prošeavtta plánenáigodagas eai vuoruhuvvon anár-, nuorta- ja gieldasámegielat. Norgga sámediggi vuorihii daid sámegielaid mat hubmejuvvot Norggas. Romssa universitehtas leat analisáhtorat dáid gielaid várás, muhto dušše oktageardánat veršuvnnat anár- ja nuortasámegiela várás (geahča <a href="doc/lang/smn/j-smn.html">anársámi</a> og <a href="doc/lang/sms/j-sms.html">nuortasámi</a> dokumentašuvnna). Ii mihkkiige lea dáhkkon gieldasámegielain.</p>

<p>Infrastruktuvrra mii ráhkdaduvvo davvi- ja julevsámegiela várás, sáhttá dieđusge geavahit eará sámegielaide boahtteáiggis, nu ahte dálá bargu lea maid ovttaláhkái relevánta anár- ja nuortasámegiela várás.</p>
    </section>

<p class="last_modified">Maŋemuš rievdadus: $Date$, by $Author$</p>
    </section>
  </body>
</document>